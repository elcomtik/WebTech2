<div>
<h2>História</h2>

<p>Ústav automobilovej mechatroniky bol zriadený k 1. júlu 2013 ako pedagogické a vedecko-výskumné pracovisko Fakulty
elektrotechniky a informatiky STU v Bratislave. Zriadenie ústavu Automobilovej mechatroniky bolo logickým vyústením
zámerov  vedenia Fakulty elektrotechniky a informatiky STU v Bratislave vytvoriť taký ústav, ktorý by zohľadňoval
súčasné požiadavky a potreby automobilového priemyslu  na  Slovensku  s  hlavným  cieľom  pripravovať  absolventov
bakalárskeho a  inžinierského štúdia pre oblasť automobilovej mechatroniky.</p>

<p>V súčasnosti Ústav automobilovej mechatroniky zabezpečuje výskum, vývoj a vzdelávanie  vo viacerých  oblastiach
    aplikovanej mechatroniky so špeciálnym dôrazom vo sfére  automobilovej mechatroniky  a  mechatronických  systémov
    na  základe  integrácie  a synergie mechanických, elektronických,   informačných,   komunikačných   a   riadiacich
    technológií   do   komplexných mechatronických systémov automobilov.</p>

<p>Ústav garantuje študijné programy vo všetkých stupňoch štúdia akreditovaných na STU v Bratislave. Pre
    širokospektrálnu  oblasť  výučby  a  výskumu  zabezpečuje  integráciu  výskumníkov  a pedagógov  z  FEI STU do
    výskumného a výučbového procesu v jednotlivých študijných programoch.</p>
</div>
